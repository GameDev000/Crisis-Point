<div dir="rtl">

# סקר שוק – המשבר הכלכלי (Crisis Point)

## סקירת שוק וטרנדים  

### שוק משחקי מתח ואתגר (Thrill & Survival Games)  
שוק משחקי ההישרדות והמתח נמצא בצמיחה מואצת בשנים האחרונות ומהווה כאחד הז’אנרים הדינאמיים ביותר בעולם הגיימינג.  
לפי **Market Intelo**, היקף השוק העולמי נאמד בכ- **4.2 מיליארד דולר בשנת 2024**, וצפוי להגיע ל- **10.7 מיליארד דולר עד 2033**, עם שיעור צמיחה שנתי ממוצע של כ- **10.9%**.  
הז’אנר המשני **Roguelike Survival** – שכולל משחקים מבוססי אתגר, ניהול סיכונים ומשאבים תחת לחץ – הוערך בכ- **800 מיליון דולר בשנת 2025**, וצפוי להגיע ל- **2.8 מיליארד דולר עד 2033** (שיעור צמיחה שנתי ממוצע של כ- **15%**).  
גם **Newzoo** מדווחת כי כלל שוק המשחקים צפוי לעמוד על **188.9 מיליארד דולר ב- 2025**, כאשר תחום ההישרדות והמתח הם מהמובילים בצמיחה.  

### שוק משחקי אימון קוגניטיבי & Serious Games  
לפי **Market Research Future**, שוק **Brain Training** הוערך בכ- **2.97 מיליארד דולר בשנת 2024**, וצפוי להגיע ל- **9.28 מיליארד דולר עד 2034** (שיעור צמיחה שנתי ממוצע של כ- **12.2%**).  
לפי **Straits Research**, שוק **Cognitive Assessment & Training** נמצא בצמיחה מרשימה, מ- **6.4 מיליארד דולר ב- 2024** ל- **51.97 מיליארד דולר ב-2033** (שיעור צמיחה שנתי ממוצע של כ- **26.2%**).  
שוק ה- **Serious Games** (משחקים בעלי מטרות חינוכיות או טיפוליות) מוערך בכ- **11.21 מיליארד דולר ב- 2023**, וצפוי להגיע ל- **67.38 מיליארד דולר עד 2032** (שיעור צמיחה שנתי ממוצע של כ- **22.1%**).  

**Crisis Point** ממוקם בין שני תחומי צמיחה – משחקי מתח ואתגר (הישרדות תחת לחץ, תגובה מהירה, הפעלת שיקול דעת) לבין אימון קוגניטיבי ו- Serious Games (שיפור גמישות מחשבתית ותכנון).  
השילוב הזה מאפשר למקם את המשחק כנישה חדשנית שמחברת בין הנאה לצד אימון ממשי.  

---

## קהלי יעד  

### מטופלים בעלי קשיים תפקודים ניהוליים  
- מתבגרים החל מגיל 13 המאובחנים ב- ADHD או פגיעות ראש באונה הפרונטלית.  
- **מוטיבציה:** אימון גמישות מחשבתית, עיכוב תגובה ותכנון באופן חווייתי, מאתגר ומרתק.  
- המשחק יכול לשמש ככלי תצפית ואבחוני של היכולות הללו בסביבות טיפוליות דיגיטליות או לחילופין באמצעות מעקב מרחוק אחר נתוני המשחק של המטופל.  

### גיימרים חובבי מתח ואתגר  
- גיימרים החל מגיל 13, ברמת Casual עד בינונית.  
- **תחומי עניין:** משחקי הישרדות, מתח ואתגר אסטרטגי.  
- **מוטיבציה:** חיפוש אחר חוויית אדרנלין, קבלת החלטות תחת לחץ, חישוב עלות־תועלת במצבי סיכון.  

בנוסף לכך, **Crisis Point** משלב ריגוש של משחק אתגר עם אימון קוגניטיבי – חוויה של הישרדות עם משמעות.  

---

## ניתוח מתחרים  

| **משחק מתחרה** | **קונספט** | **חברת פיתוח** | **תאריך יציאה** | **נתוני הצלחה (משוער)** | **תהליך לימודי ואימוני** | **מאפיינים מבדילים** |
|----------------|-------------|----------------|------------------|--------------------------|----------------------------|------------------------|
| Adventure Escape: Space Crisis | Escape Room / פאזל הרפתקאות, פתרון חידות הישרדות | Haiku Games Co. | אפריל 2016 (כחלק מסדרת Mysteries) | דירוג גבוה: כ-4.5 כוכבים (App Store), מיליוני הורדות בסדרה כולה. | משחק פתרון בעיות מוצלח, מבוסס עלילה וחידות מתוחכמות. | חוסר בלחץ תפקודי וקליני – דגש על פתרון חידות טהור, פחות על אימון תפקודים ניהוליים תחת לחץ זמן אמיתי ובקרה קלינית. |
| Block Blast! | פאזל בלוקים קלאסי, אימון חשיבה לוגית | Hungry Studio | 2021 (גלובלי) | הצלחת ענק – מעל 200 מיליון הורדות, 40 מיליון משתמשים יומיים פעילים. | משחק ממכר, ממוקד בתרגול לוגי. | לא מציע נרטיב של הישרדות/משבר כלכלי או קבלת החלטות מורכבות בזמן אמת. אינו כלי אבחוני למטפלים. |
| CogniFit | פלטפורמת אימון מוחי מדעית | CogniFit | 2007 | פלטפורמה מוכחת מדעית עם חשבונות ניהול למטפלים. | מבוססת על אימון קוגניטיבי מתועד מחקרית. | חוויית “תרגול” ולא “משחק” עם נרטיב, אדרנלין ומערכת תגמולים לטווח ארוך. |

---

## הצעת ערך ייחודית  

- **כלי טיפולי ואבחוני ייחודי באמצעות מחשב:** בניגוד למתחרים, המשחק תוכנן במיוחד לצורך תצפית קלינית ישירה ונוחה על ידי מטפלים, מה שהופך אותו לכלי אבחוני משמעותי.  
- **אימון תפקודים ניהוליים מורכבים תחת לחץ:** עיכוב תגובה, גמישות מחשבתית ותכנון באמצעות אלמנט הלחץ הכלכלי (ניגוד ויזואלי בסביבת הקניות).  
- **הישרדות אישית, לא גלובלית:** המיקוד באחריות יומיומית (כסף, כביסה, מים) יוצר לחץ אותנטי עבור מתבגרים עם קשיים תפקודיים ניהוליים.  
- **שילוב כיף ומטרת־על:** נרטיב מותח ומשחק ארוך טווח של בניית טירה לשימור מוטיבציה, בניגוד לתרגילים חד־פעמיים.  

---

## מודל עסקי ומונטיזציה  

### מנוי מקצועי למטפלים וקליניקות  
- מנוי חודשי/שנתי למרפאים בעיסוק, קליניקות ומוסדות שיקום.  
- כולל **גרסת מטפל** עם צפייה בזמן אמת, דוחות ביצועים וניתוח התקדמות מטופלים.  
- יתרונות: הכנסה יציבה, אינטגרציה פשוטה עם מערכות טיפול קיימות, ערך אבחוני ומדיד.  

### גרסת פרימיום לגיימרים  
- רכישה חד־פעמית במחיר נגיש (5–15 דולר).  
- כוללת חוויה ללא פרסומות, שלבים ואתגרי הישרדות מתקדמים, אפשרות לצבירת לבנים מוזהבות בקצב מהיר, מערכת הישגים, סטטיסטיקות אישיות ודירוג עולמי לשחקני פרימיום.  
- יתרונות: חדירה מהירה לשוק **Casual Survival**, אתגר לשחקנים מנוסים ומעקב אחר ביצועים לאורך זמן.  

### פרסומות  
- משולבות בצורה מבוקרת ובמעברים טבעיים (כמו בין סבבים או לאחר הצלחה במשימה).  
- מוצגות באוריינטציה חיובית בלבד – עידוד, אתגר או תוכן ערכי הקשור להתפתחות אישית.  
- אינן מופיעות במהלך המשימות הקוגניטיביות כדי לשמור על הערך הטיפולי.  
- יתרון: מקור רווח משני מתמשך גם בגרסה החינמית.  

---

## אסטרטגיית שיווק והפצה  

### ערוצי הפצה ומודל חשיפה  
- פלטפורמה עיקרית: מחשבים דרך Steam והפצה ישירה לקליניקות.  
- מודל חשיפה: גרסת Demo חינמית מוגבלת (3 סבבים), לאחר מכן מנוי שנתי או רכישת פרימיום.  

### ערוצי שיווק ומיקוד  
- **כנסים ומרפאות טיפוליות:** הצגה פרקטית בדגש על המשחק ככלי אבחוני עם הסבר מקצועי.  
- **טיזרים קצרים ברשתות חברתיות (TikTok & Instagram):** הדגשת הניגודיות בין שלבי המשחק למשיכת קהל צעיר.  
- **פרסום תוכן מחקרי (Facebook & בלוגים):** פנייה להורים לילדים עם ADHD או פגיעת ראש.  

---

## שימור התמדה ומוטיבציה – “בניית הטירה”  

- קבלת לבנה מוזהבת בתחילת כל שבוע לעידוד שגרה.  
- תזכורת לאחר 35 שעות ללא פעילות – אובדן 3 לבנים.  

### אירועים תקופתיים  

| **אירוע** | **תדירות** | **שיטת שימור שחקנים** |
|-------------|-------------|--------------------------|
| שבוע הבצורת הכלכלית | חודשי | מקטין את סכום המטבעות ההתחלתי או מגדיל את יעד המשבר – יוצר עניין. |
| אתגר הבנאי המתמיד | רבעוני | תגמול מוגבר של לבנים מוזהבות לשחקנים פעילים. |
| קריסת תשתיות | רנדומלי | שינוי פתאומי בזמינות משימה קיימת (כמו מקור מים שנסגר). |
| המשחק הורוד | חד־פעמי, חודש לאחר ההשקה | מעבר למסך ורוד לאחר יציאה ממשבר – ניסוי לעידוד בנות לשחק. |

---

## משחק־על  
משחק־העל של **Crisis Point** הוא **“בניית הטירה המוזהבת”**.  
מטרת העל – צבירת לבנים זהובות באמצעות מטבעות ובניית טירה פרטית.  
לבנה ניתנת עבור כל 1,000 מטבעות שנצברו בסיום סבב.  
הגישה לטירה מאפשרת מעקב התקדמות אישי ומדגישה את היעד המרכזי.  
אובדן לבנים לאחר חוסר פעילות (3 לבנים לאחר 35 שעות) מעודד התמדה;  
התמדה מזכה בלבנה נוספת בכל תחילת שבוע.  

---

## ניתוח סיכונים והזדמנויות  

### סיכונים  
- **קהל יעד טיפולי מצומצם:** דורש שיווק ממוקד למכונים טיפוליים.  
- **שמירה על Fun:** יש להבטיח קצב ואתגר כדי למנוע תפיסה כמשחק “יבש”.  
- **אמינות קלינית:** יש צורך בשיתופי פעולה עם מוסדות אקדמיים לחיזוק אמינות.  

### הזדמנויות  
- **כלי טיפולי ייחודי ל־PC:** ממלא פער קיים לעומת פלטפורמות מובייל.  
- **מודל אימון נדיר:** שילוב בין עיכוב תגובה, גמישות מחשבתית וחישוב עלות־תועלת בזמן אמת.  
- **הרחבת שוק:** מיצוב כהישרדות כלכלית אישית מושך גם קהל גיימרים צעיר.  

### אופן פעולה  
- למנף את הלחץ והאדרנלין לחיזוק חוויית המשחק וה־Fun.  
- לחבור למומחים קליניים לחיזוק אמינות מקצועית.  
- לשווק בו־זמנית לקהלי מקצוע ולגיימרים באמצעות מסרים מותאמים.  

---

## סיכום והמלצות  
המשחק **Crisis Point** מציג חיבור ייחודי בין עולמות הגיימינג והטיפול הקוגניטיבי, ומשלב חוויית הישרדות עם אימון תפקודים ניהוליים.  
המחקר מצביע על פוטנציאל עסקי מובהק לצד אתגר בהגעה לקהל נישה קליני.  
מומלץ להשקיע בהוכחה מחקרית ובשיתופי פעולה עם גורמים קליניים לחיזוק הערך הטיפולי.  
יש להמשיך לטפח את מרכיבי ה־Fun, המתח והאתגר כדי לשמר עניין בקרב גיימרים מתבגרים.  
שילוב נכון בין עומק טיפולי לחוויית משחק סוחפת יבסס את **Crisis Point** כחלוץ בזירת המשחקים הטיפוליים הדיגיטליים.  

</div>
